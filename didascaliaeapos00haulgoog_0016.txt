XII PRAEFATIO.

nenda curaui, unde cuique apparatum inspicienti singularum ·
lectionum fides manifestior fieret. Ibidem litteras contignatas
enumeraui omnes.

In testimoniis adferendis locutiones saepius in s. scrip-
tura 'obuiaS‚ uelut in odorem suauitatis (XXVIII, 53 cf. LXIX,
21) omittendas censui. Me ceteris locis laudandis operam
quidem dedisse fateor, sed, quod me sine dubio haud pauca
fugerunt, uiros earum rerum peritiores ueniam daturos esse
spero. Aliis quoque ratiom‘bus editionem hanc principem
emendari posse non sum ignarus

Restat, ut omnibus uiris, qui me in fragmentis his publi-
candis iuuerunt, quam maximas agam gratias. Praeter eos,
quos supra commemoraui, professores doctissimi Gust. θαὶῖεῦηο.
Huyo Bickea et Eberhard Nestle cum Franci-sco X. Funloio
me de compluribus Didascaliae Syriacae locis, collega Iacobus
Krall de Coptica interpretatione, professor spectabilis Alb.
Ehrhwrd de locis quibusdam ueteris Testamenti beneuolen-
tissime docuerunt et candid. Smeloken per professorem dd. Schu-
bertum Kiliensem coniecturas quasdam mecum communicauit.
Neque minorem gratiam me referre profiteor omnibus uiris
criticis, qui benigni disputationis meae censores fuerunt3
inter quos mihi inprimis nominandi sunt Io. Adraha, Fr. X.
Funk, Ρ. Lejay, A. Spaynolo‚ Ο. Weyman, Ed. Woefflin1).

Haec fere praefanda, alia grauiora reseruanda esse putaui.
Te autem faustis ominibus prosequor libellum e nidulo euolare
cupientem, ut cum uiris doctis communices non uno nomine
pretiosa fragmenta Ueronensia, quae diu oblitterata et obli-
uione sepulta iam renascantur atque reuiuiscant ad studia
theologica et philologa iuuanda.

Scr. Uindobonae,
exeunte mense Decembri a. MDGG 010.

Edmundus Hauler.

 

1) Quae censurae insertae sunt his actis litterariis: Theolog.
Literaturzeitung 1896, p. 546 sqq.; Deutsche Litteraturzeitung 1897,
p. 245 sqq.; Revue critique 1896, p. 477 sq.; Rivista bibliogr. Italiana Ι,
p. 2⁷23 Wochenschr. f. klass. Phil. 1896, p. 1145 sq. (Byzant. Zeitschr.
1897, p. 192); Archiv f. lat. Lex. IX, 522. X, 309 sq.

